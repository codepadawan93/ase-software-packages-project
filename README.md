# ase-software-packages-project
ASE Software Packages Project

# Requirements
Pachete Software, Cerinţe seminar - Facultatea CSIE, anul III

Activitatea de la seminar se va concretiza în prezentarea unui proiect.

În cadrul proiectului se vor utiliza pachetele de programe MS Excel, SAS și Python pentru a realiza analiza activității unei organizaţii și a eventualelor posibilităţi de extindere a acesteia. 

Proiectul va fi realizat individual sau în echipe de 2 studenţi, pe exemplul aceleiasi organizaţii.

În cadrul fiecărui pachet de programe vor fi utilizate, în mod obligatoriu, cel puţin următoarele funcţii:

Excel: combinate sau individuale, minim 4 dintre următoarele facilităţi: funcţii matriceale, funcţii financiare, funcţii logice, funcţii definite de utilizator, Pivot Table, Goalseek, Scenarii, Solver, Subtotaluri, Grafice.

SAS Enterprise Guide:
-	importul unui fisier non-SAS; 
-	interogări;
-	joncţiune;
-	folosirea parametrilor;
-	rapoarte;
-	grafice;
-	prelucrări statistice;
-	formate definite de utilizator;
-	crearea unui document compus;
-	stiluri create de utilizator.

Programare SAS: combinate sau individuale, minim 6 dintre următoarele facilităţi: crearea unui set de date SAS din fișiere externe, crearea și folosirea de formate definite de utilizator, procesarea iterativă și condițională a datelor, crearea de subseturi de date, utilizarea de funcții SAS, combinarea seturilor de date prin proceduri specifice SAS și SQL, utilizarea de masive, utilizarea de proceduri pentru raportare, folosirea de proceduri statistice, generarea de grafice.

Programare Python combinate sau individuale, minim 6 dintre următoarele facilităţi: 
-	utilizarea listelor și a dicționarelor, incluzând metode specifice acestora;
-	utilizarea seturilor și a tuplurilor, incluzând metode specifice acestora;
-	definirea și apelarea unor funcții;
-	utilizarea structurilor condiționale;
-	utilizarea structurilor repetitive;
-	importul unei fișier csv sau json în pachetul pandas;
-	accesarea datelor cu loc și iloc;
-	modificarea datelor în pachetul pandas;
-	utilizarea funcțiilor de grup;
-	tratarea valorilor lipsă;
-	ștergerea de coloane și înregistrări;
-	prelucrări statistice, gruparea și agregarea datalor în pachetul pandas;
-	prelucrarea seturilor de date cu merge / join;
-	reprezentare grafică a datelor cu pachetul matplotlib;
-	utilizarea pachetului scikit-learn (clusterizare, regresie logistică);
-	utilizarea pachetului statmodels (regresie multiplă).

Proiectul va fi predat în format electronic si va conţine documentul Word, fisierul Excel în care s-a lucrat pentru rezolvarea cerinţelor specifice aplicaţiei Excel si fisierele specifice rezolvării cerinţelor pentru SAS și Python.

Este de preferat ca toate proiectele unei grupe de studenţi să fie predate pe acelasi suport magnetic (CD, DVD) / încărcate online. De asemenea, toate fisierele aferente unui proiect vor fi incluse într-un director (folder) cu numele complet si grupa autorului/autorilor proiectului.

Echipele de proiect trebuie anunţate la începutul realizării proiectului si nu se pot schimba pe parcurs.

Organizaţia aleasă pentru exemplificare nu se poate schimba pe parcursul realizării proiectului.

Proiectele identice vor fi primi 0 puncte, chiar dacă la o evaluare anterioară au primit un alt punctaj.

Predarea proiectelor se va face la termenele comunicate de cadrul didactic.

Acceptarea şi notarea proiectului se vor face in urma verificării conţinutului proiectului şi a cunoaşterii modului de utilizare a pachetelor software:
-	pentru ca proiectul să fie acceptat şi evaluat, el trebuie să conţină aplicaţii realizate cu toate pachetele software menţionate anterior;
-	studentului care nu poate răspunde la întrebări referitoare la propriul proiect nu i se acceptă proiectul. 

Nota de la seminar: Proiect 60, Test practic 40%. Abilitatea de a utiliza pachetele software – condiţie obligatorie pentru promovare.

Proiect – minim nota 5 din 10; condiţie de acceptare a proiectului: utilizarea tuturor pachetelor prezentate la seminar. Notă: în sesiunea de restanţe este obligatorie susţinerea şi promovarea proiectului în ziua examenului, pentru studenţii care nu au obţinut peste nota 5 la seminar. 
